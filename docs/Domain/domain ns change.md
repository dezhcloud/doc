# تغییر NS دامنه

پس از ثبت دامنه‌ی خود در ابر آروان، در پنل کاربری شما و در بخش «رکوردهای DNS» دو رکورد NS برای دامنه‌ مشخص می‌شود که باید آن‌ها را به جای رکوردهای NS قبلی خود در پنل رجیسترر دامنه یا سایتی که دامنه‌ی خود را تهیه کرده‌اید، وارد کنید.

<p align="center"><img src="/doc/assets/img/domain_ns_change/NS.png"></p>

< دقت داشته باشید که ترتیب وارد کردن این دو رکورد در پنل رجیسترر دامنه هیچ اهمیتی ندارد.

## تغییر رکورد NS در پنل ایرنیک

برای تغییر NSهای دامنه‌ی خود در پنل ایرنیک، کافی است به سایت ایرنیک بروید و از منوی «دامنه‌ها»، گزینه‌ی «دامنه‌های من» را انتخاب کنید.

<p align="center"><img src="/doc/assets/img/domain_ns_change/nic1.png"></p>

در گام بعد نام کاربری و رمز عبور خود را وارد کنید تا به پنل مدیریتی خود وارد شوید.

<p align="center"><img src="/doc/assets/img/domain_ns_change/nic2.png"></p>

در این مرحله، روی دامنه‌ای که قصد تغییر رکورد NS آن را دارید کلیک کنید.

<p align="center"><img src="/doc/assets/img/domain_ns_change/nic3.png"></p>

سپس گزینه‌ی «ویرایش ردیف‌های کارگزاری نام و میزبانی دامنه» را انتخاب کنید.
<p align="center"><img src="/doc/assets/img/domain_ns_change/nic4.png"></p>

در مرحله‌ی بعد، NSهای تعیین شده از سمت ابر آروان را به‌جای رکوردهای NS ثبت شده، وارد کنید.

<p align="center"><img src="/doc/assets/img/domain_ns_change/nic5.png"></p>

< وارد کردنIP کارگزار کاملن اختیاری است، پس تنها کافی است رکوردهای NS تعیین‌شده از سمت ابر آروان را در بخش نام کارگزار وارد و تغییرات انجام شده را ذخیره کنید.

## تغییر رکورد NS در پنل name.com

برای تغییر NSهای دامنه‌ی خود در پنل name.com، کافی است به سایت name.com رفته و روی گزینه‌ی LOGIN کلیک کنید.

<p align="center"><img src="/doc/assets/img/domain_ns_change/name1.png"></p>

در گام بعد نام کاربری و رمز عبور خود را وارد کنید تا به پنل مدیریتی خود وارد شوید.

<p align="center"><img src="/doc/assets/img/domain_ns_change/name2.png"></p>

در پنل مدیریتی خود، از منوی سمت چپ گزینه‌ی Nameservers را انتخاب و سپس در بخش Current Nameservers، روی Edit، روبه‌روی رکورد NS خود کلیک کنید.

<p align="center"><img src="/doc/assets/img/domain_ns_change/name3.png"></p>

در مرحله‌ی بعد به جای NSهای ثبت شده، NSهای تعیین‌شده از سمت آروان را وارد و روی Update کلیک کنید تا تغییرات انجام شده ذخیره شوند.

<p align="center"><img src="/doc/assets/img/domain_ns_change/name4.png"></p>

< برای دامنه‌های com.، تغییرات همان لحظه اعمال می‌شوند اما با توجه به TTL (زمان عمر) رکورد NS شما، تا زمانی که TTL به پایان نرسد یا به بیان بهتر رکورد NS قبلی شما منقضی نشود، name serverهای دامنه‌ی شما، همان nameserverهای قبلی باقی خواهند ماند.
<
< برای دامنه‌های ir تغییرات با توجه به جدول به‌روزرسانی ir-nic به‌روزرسانی می‌شوند. اما هم‌چنان تا پایان مدت زمان TTL رکورد NS شما، nameserverهای دامنه، همان name serverهای قدیمی باقی خواهند ماند.

## تغییر NS به arvancdn.ir

NSهای دامنه‌ی خود را که از سرویس DNS یا CDN ابر آروان استفاده می‌کند به arvancdn.ir تغییر دهید. برای این کار کافی‌ست مطابق راهنمای بالا در همین صفحه یا به کمک ویدیوی زیر، در رجیسترر دامنه، com را به ir تغییر دهید. برای مثال اگر NS فعلی شما: a.ns.arvancdn.com و b.ns.arvancdn.com است، آن‌ها را به a.ns.arvancdn.ir و b.ns.arvancdn.ir تغییر دهید.

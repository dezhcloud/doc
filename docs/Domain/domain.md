# دامنه

نخستین گام برای فعال‌سازی سرویس CDN، ثبت دامنه‌ی خود در پنل کاربری ابر دژ است. در این راهنما به‌شکل گام‌به‌گام با شیوه‌ی ثبت دامنه در پنل کاربری خود آشنا خواهید شد.

پس از ثبت‌نام در سایت و ورود به پنل کاربری روی محصول «CDN» کلیک کنید و در صفحه‌ی باز شده گزینه‌ی «افزودن دامنه جدید» را انتخاب کنید.

<p align="center"><img src="/doc/assets/img/domain/add_domain.png"></p>

در پنجره‌ی باز شده، اگر می‌خواهید دامنه‌ی خود را در ابر دژ ثبت کنید، نشانی سایت خود را بدون www، در کادر وارد کنید و اگر می‌خواهید به روش راه‌اندازی با CNAME فقط ترافیک یک زیردامنه را به ابر دژ منتقل کنید، نام زیر دامنه را وارد کنید.

پس از مطالعه‌ی کامل شرایط استفاده از سرویس روی گزینه‌ی ادامه و قبول قوانین کلیک کنید.

<p align="center"><img src="/doc/assets/img/domain/enter.png"></p>

پس از ثبت دامنه و کلیک روی دکمه‌ی ادامه، اگر یک زیردامنه را ثبت کرده باشید با صفحه‌ای مشابه تصویر زیر روبه‌رو می‌شوید که باید روش انتقال ترافیک را از میان NS Delegation و CNAME Setup انتخاب کنید.

<p align="center"><img src="/doc/assets/img/domain/traffic.png"></p>

سپس با مشاهده‌ی تصویر زیر، رکورهای DNS شما به‌شکل خودکار به پنل کاربری ابر دژ منتقل خواهد شد.

<p align="center"><img src="/doc/assets/img/domain/import.png"></p>

در مرحله‌ی بعد نیاز است تا پلن دامنه‌ی خود را مشخص کنید. برای بررسی قیمت‌گذاری سرویس CDN می‌توانید این صفحه را بررسی کنید.

<p align="center"><img src="/doc/assets/img/domain/plan.png"></p>

در گام بعد، شما با صفحه‌ای مشابه تصویر زیر روبه‌رو می‌شوید که نشان‌دهنده‌ی رکوردهای دامنه‌ی شماست. این رکوردها و IP مرتبط با آن‌ها را بررسی کنید و اگر مشکلی در آن‌ها وجود نداشت، روی گزینه‌ی «ادامه» کلیک کنید.

> در این بخش می‌توانید تنظیمات دامنه‌ی جدید را از دامنه‌‌ی دیگری که قبلن در حساب‌ کاربری‌تان ثبت‌ کرده بودید کپی کنید یا Zone File دامنه را وارد کنید.

<p align="center"><img src="/doc/assets/img/domain/records.png"></p>

> حتمن به مقادیر رکوردهای A دقت داشته باشید. این مقادیر باید آدرس IP سرور اصلی میزبان سایت شما باشند.

در ادامه، اگر NS Delegation را برای انتقال ترافیک دامنه انتخاب کردید، باید NSهای خود را به NSهای ابر دژ تغییر دهید. پیش از تغییر این رکوردها به رکوردهای NS تعیین شده از سوی ابر دژ  نخست باید تمامی رکوردهای مربوط به دامنه‌ی خود را در بخش «رکوردهای DNS» زیرشاخه‌ی محصول شبکه‌ی توزیع محتوا (CDN) در پنل کاربری، تعریف کنید. برای انجام این کار شما می‌توانید فایل DNS Zone خود را به‌شکل مستقیم آپلود کنید.

<p align="center"><img src="/doc/assets/img/domain/ns.png"></p>

هم‌چنین اگر برای انتقال ترافیک یک زیردامنه به ابر دژ از روش CNAME Setup استفاده کردید، باید رکورد CNAME ارایه‌شده در پنل را در سرویس DNS خود وارد کنید.

<p align="center"><img src="/doc/assets/img/domain/cname.png"></p>

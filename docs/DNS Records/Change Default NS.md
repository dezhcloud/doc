# تغییر NSهای پیش‌فرض

به تازگی ابر دژ، NSهای جدیدی برای دامنه‌هایی که از DNS و CDN استفاده می‌کنند اختصاص داده است. ثبت این NSها که دارای پسوند ir هستند، ممکن است برای برخی دامنه‌ها با پسوندی غیر از ir امکان‌پذیر نباشد. اگر با این مشکل روبه‌رو هستید، می‌توانید با مراجعه به پیشخان دامنه‌ی خود در پنل CDN دژ، NSهای پیش‌فرض‌تان را بهNSهایی با پسوند net و com تغییر دهید.

<p align="center"><img src="/doc/assets/img/change_default_ns/image001.png"></p>

سپس NSهای جدیدی که نمایش داده می‌شوند را در پنل رجیسترر دامنه جایگزین کنید.

<p align="center"><img src="/doc/assets/img/change_default_ns/image003.png"></p>

## استفاده از NSهای اختصاصی

یکی از قابلیت‌های کاربردی DNS ابری دژ، امکان شخصی‌سازی Nameserverهاست. به کمک این قابلیت می‌توانید با استفاده از NSهای اختصاصی‌، خدمات CDN و DNS دژ را برای دامنه‌تان فعال کنید.

> **این قابلیت در پلن حرفه‌ای و سازمانی وجود دارد و پیش‌از فعال‌سازی آن باید پلن حساب کاربری‌تان را ارتقا دهید.**

برای استفاده از این قابلیت، پس از ورود به پنل کاربری ابر دژ، وارد بخش CDN و سپس بخش «رکوردهای DNS» شوید.

<p align="center"><img src="/doc/assets/img/change_default_ns/panel.jpg"></p>

در ادامه در قسمت تغییر NSهای دامنه، Nameserverهای شخصی خود را در بخش مربوطه وارد کنید و سپس این تغییر را تایید کنید.

<p align="center"><img src="/doc/assets/img/change_default_ns/cns.jpg"></p>

ابر دژ IPهایی را به NSهای شما تخصیص می‌دهد کخ لازم است آن‌ها را کپی کرده و در رجیسترر به‌عنوان Glue IP ثبت کنید.

<p align="center"><img src="/doc/assets/img/change_default_ns/glue.jpg"></p>

پس از انجام این تغییر، Namerserverهای شما به NSهای شخصی‌سازی شده‌ تغییر پیدا می‌کند.

هم‌چنین می‌توان NSها را در سطح حساب کاربری فعال کرد. به این ترتیب، این Nameserverها روی تمامی دامنه‌های شما اعمال خواهند شد. برای انجام این تنظیمات با تیم پشتیبانی ابر دژ در تماس باشید.

### تنظیم Glue IP در ایرنیک

برای تنظیم Glue IPهای دامنه‌های ir باید در پنل سایت ایرنیک به مسیر «دامنه‌ها > دامنه‌های من > انتخاب دامنه > ویرایش ردیف کارگزاری نام و میزبانی دامنه» بروید.

سپس NSهای اختصاصی خود را همراه با IPهای ارایه‌شده در این بخش وارد کنید.

<p align="center"><img src="/doc/assets/img/change_default_ns/image010.png"></p>

در نهایت به سوال امنیتی پاسخ دهید و روی اعمال کلیک کنید.

> **اعمال کامل تغییرات ممکن است تا ۲۴ ساعت زمان‌بر باشد.**

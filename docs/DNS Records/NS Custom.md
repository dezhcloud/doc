# تنظیم NS اختصاصی

پیش از این، یکی از گام‌های ابتدایی در زمان استفاده از DNS ابری آروان، تغییر NSهای خود به NSهای ابر آروان بود. حالا به کمک قابلیت شخصی‌سازی Nameserverها در CDN ابر آروان، می‌توان با استفاده از NSهای شخصی خود، هم‌چنان از این سرویس استفاده کنید.

در این راهنما به شیوه‌ی استفاده از این قابلیت در پنل کاربری ابر آروان می‌پردازیم. در نظر داشته باشید که با استفاده از API ابر آروان نیز می‌توانید این تنظیمات را اعمال کنید. برای اطلاعات بیش‌تر، به بخش Custom NS در API ابر آروان مراجعه کنید.

برای استفاده از این قابلیت، پس از ورود به پنل کاربری ابر آروان، وارد بخش CDN و سپس بخش «رکوردهای DNS» شوید.

<p align="center"><img src="/doc/assets/img/ns_custom/panel.jpg"></p>

در ادامه در قسمت تغییر NSهای دامنه، Nameserverهای شخصی خود را در بخش مربوطه وارد کنید و سپس این تغییر را تایید کنید.

<p align="center"><img src="/doc/assets/img/ns_custom/cns.jpg"></p>

ابر آروان IPهایی را به NSهای شما تخصیص می‌دهد که لازم است آن‌ها را کپی کرده و در رجیسترر به‌عنوان Glue IP ثبت کنید.

<p align="center"><img src="/doc/assets/img/ns_custom/glue.jpg"></p>

پس از انجام این تغییر، Namerserverهای شما به NSهای شخصی‌سازی شده‌ تغییر پیدا می‌کند.

> در نظر داشته باشید این قابلیت روی پلن‌‌های حرفه‌ای و سازمانی در دسترس قرار دارد.

م‌چنین می‌توان NSها را در سطح حساب کاربری فعال کرد. به این ترتیب، این Nameserverها روی تمامی دامنه‌های شما اعمال خواهند شد. برای انجام این تنظیمات با تیم پشتیبانی ابر آروان در تماس باشید.

### تنظیم Glue IP در ایرنیک

برای تنظیم Glue IPهای دامنه‌های ir باید در پنل سایت ایرنیک به مسیر «دامنه‌ها > دامنه‌های من > انتخاب دامنه > ویرایش ردیف کارگزاری نام و میزبانی دامنه» بروید.

سپس NSهای اختصاصی خود را همراه با IPهای ارایه‌شده در این بخش وارد کنید.

<p align="center"><img src="/doc/assets/img/ns_custom/image010.png"></p>

در نهایت به سوال امنیتی پاسخ دهید و روی اعمال کلیک کنید.

> **اعمال کامل تغییرات ممکن است تا ۲۴ ساعت زمان‌بر باشد.**

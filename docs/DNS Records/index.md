# رکوردهای DNS

پس از ثبت دامنه در پنل کاربری دژ، برای فعال‌سازی خدمات DNS و CDN دژ روی دامنه، باید رکوردهای DNS دامنه‌ی خود را به پنل کاربری دژ منتقل کنید. برای این کار می‌توانید با استفاده از نوع و مقادیر رکوردها، آن‌ها را از سرویس‌دهنده‌ی قبلی خود به‌شکل دستی به پنل کاربری ابر دژ منتقل کنید. در این راهنما، به شیوه‌ی انتقال رکوردها از Control Panelهایی مثل cPanel و DirectAdmin می‌پردازیم.

## انتقال رکوردهای DNS از cPanel به پنل کاربری ابر دژ

اگر از cPanel استفاده می‌کنید، برای دریافت تمام رکوردهای DNS سایت خود، به پنل مدیریتی cPanel رفته و روی گزینه‌ی Zone Editor کلیک کنید.

<p align="center"><img src="/doc/assets/img/dns_records/Cpanel1.png"></p>

در گام بعد، اگر بیش از یک دامنه‌ی ثبت شده در cPanel دارید، در بخش Domain، نام دامنه‌ی خود را وارد کنید.

<p align="center"><img src="/doc/assets/img/dns_records/Cpanel2.png"></p>

پس از یافتن دامنه، فیلتر را روی All قرار دهید تا تمام رکوردهای آن نمایش داده شود.

<p align="center"><img src="/doc/assets/img/dns_records/Cpanel3.png"></p>

هر رکوردی در این بخش برای دامنه‌ی شما نمایش داده شود باید در پنل کاربری ابر دژ، بخش CDN و رکوردهای DNS نیز تعریف شود.

## انتقال رکوردهای DNS از ‏DirectAdmin‏ به پنل کاربری ابر دژ

اگر از DirectAdmin استفاده می‌کنید، برای دریافت تمام رکوردهای DNS سایت خود، به پنل مدیریتی DirectAdmin رفته و روی گزینه‌ی DNS Management کلیک کنید.

<p align="center"><img src="/doc/assets/img/dns_records/directadmin1.jpg"></p>

در صفحه‌ی جدید باز شده تمام رکوردهای DNS دامنه‌ی شما نمایش داده می‌شود.

<p align="center"><img src="/doc/assets/img/dns_records/directadmin2.jpg"></p>

هر رکوردی در این بخش برای دامنه‌ی شما نمایش داده شود باید در پنل کاربری ابر دژ، بخش CDN و رکوردهای DNS نیز تعریف شود.

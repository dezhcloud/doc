# فعال‌سازی سرویس CDN

پس از انتقال وب‌سایت خود به ابر دژ و انجام تنظیمات DNS، در پنل کاربری ابر دژ، سرویس شبکه‌ی توزیع محتوا، بخش «رکوردهای DNS» شما می‌توانید رکوردهای A دامنه و زیردامنه‌های خود را مشاهده کنید و اگر نیاز داشتید، سرویس CDN آن‌ها را فعال یا غیرفعال کنید. این قابلیت هنگام ثبت رکوردهای DNS هم قابل فعال‌سازی است.

با روشن شدن نماد ابر ترافیک با عبور از روی سرورهای لبه، محافظت و شتاب‌دهی می‌شود. سرویس CDN روشن برای یک دامنه یا زیردامنه، به‌معنای عبور ترافیک آن دامنه یا زیردامنه از سرورهای CDN ابر دژ و خاموش بودن آن به‌معنای عدم عبور ترافیک مربوط به آن رکورد از سرورهای لبه‌ی ابر دژ و ارتباط مستقیم با سرور اصلی میزبان سایت است.

برای فعال‌سازی قابلیت‌هایی مانند Caching، شتاب‌دهی، امنیت و دریافت گزارش‌های مربوط به دامنه یا زیردامنه باید سرویس CDN در رکوردهای مربوط به آن روشن باشد.

<p align="center"><img src="/doc/assets/img/dns_records_cloud/cloud.png"></p>

CDN ابر دژ می‌تواند از پورت‌های 80 و 443 برای ارتباط با کاربر نهایی و از هر پورتی برای ارتباط با سرورهای اصلی شما روی پورتکل HTTP یا HTTPS استفاده کند.

> دقت داشته باشید که نماد ابر رکوردهای A مرتبط با هر سرویس دیگری همانند ایمیل یا FTP و ...، نباید روشن باشد چرا که این عمل منجر به بروز اختلال در عملکرد سرویس مربوطه خواهد شد. برای غیرفعال‌ کردن نماد ابر یک رکورد تنها کافی است روی آیکون ابر روبه‌روی آن کلیک کنید.

فهرستی از سرویس‌هایی که نباید نماد ابر برای آن‌ها روشن باشد عبارت‌اند از:

- autodiscover
- calendar
- chat
- cPanel
- cvs
- e
- email
- exchange
- ftp
- game
- gameserver
- git
- google
- imap
- irc
- local
- localhost
- mail
- mobilemail
- mx
- panel
- pda
- pop
- repo
- secure
- sftp
- sites
- smtp
- ssh
- ssl
- stream
- streaming
- svn
- vid
- video
- vids
- vpn
- webmail
- webstats
